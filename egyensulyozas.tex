\chapter{Egyensúlyozás}\label{ch:EGYENSULY}
\begin{osszefoglal}
E fejezet célja, hogy bemutassa a PID szabályzó algoritmus működését. Emellett sor kerül az egyensúlyozás működésének leírására, valamint, hogy miként lehet felhasználni ez esetbe a PID szabályzó algoritmust.
\end{osszefoglal}

\section{PID szabályzó algoritmus}\label{sec:EGYENSULY:pid}

A szabályzó rendszereket kétféleképpen nevezhetjük nyílt vagy zárt ciklusosnak.  Nyílt ciklusos rendszerek esetén nincs visszacsatolás, ezért nem megfelelő komplex problémák megoldására. Előnyös a használata, mivel alacsony költségvetésű. A zárt ciklusos rendszerek visszacsatolással működnek, vagyis a rendszer kimenetének hatására visszajelzést kapunk.

A PID\texttt{(Proportional Integral Derivate)}~\cite{pid} elterjedt zárt ciklusos rendszer az ipari szabályzó körökben, köszönhetően a viszonylag egyszerű félépítésének és a könnyű kezelhetőségének. Számos felhasználási lehetősége van, ilyenek a nyomás, hőmérséklet, sebesség szabályozás. E szabályzó rendszer bementi értéke az aktuális hiba.

A hibát az elvárt érték és az aktuális érték különbsége határozza meg. Esetünkben az aktuális értékek a következők: robot dőlési szöge, szög változásának sebessége, a robot pozíciója, illetve sebessége. Az előbb felsorolt értékek esetén az elvárt értékek, ahhoz, hogy a robot egyensúlyi állapotba maradjon, 0-hoz kell közelítsenek.

A szabályzó kimeneti értéke a motorokra leadott erő. Esetünkben, tehát a visszacsatolás az előbb felsorolt négy értékben nyilvánul meg, mivel a kerekekre leadott erő befolyásolja ezen értékeket.

A PID, mint a nevéből is látható, három tagból tevődik össze: P \texttt{(Proportional)} az arányos tag, I \texttt{(Integral)} a hibák integrált tagja és a D \texttt{(Derivate)} a hibák időbeli változásának derivált tagja. Abban az esetben, ha az előbb felsorolt tagok közül nem veszünk figyelembe minden tagot, akkor a következő szabályzókról beszélhetünk: P, PI és PD.

PID szabályzó matematikai képlete: $$u(t)=K_{P}\cdot e(t)+K_{I}\cdot\int e(t)dt+K_{D}\cdot\frac{d}{dt}e(t),$$ ahol $t$ jelöli az időt, $e(t)$ a bemeneti hibát, illetve az $u(t)$ a kimenetet. A $K_{P}, K_{I}, K_{D}$ paraméterek rendre az arányos, az integrál és a derivált tagok súlya, amelyek meghatározzák a szabályzó érzékenységét és teljesítményét.

Kizárólag az arányos tag használata esetén a szabályzó rendszer olyan eseteknél használható, ahol megengedett egy bizonyos nagyságú hiba a kimenetben, miután a rendszer stabilizálódott. Az arányos tag paramétere a $K_{P}$, amely egy konstans érték, ha túl nagy instabil rendszert eredményez.

Az integrál tag önmagában nem használható, mint az arányos tag. Az integrál tag esetén a hibák összege mindaddig változik míg az arányos tag nulla nem lesz. Tehát a feladata egy pontosabb és precízebb szabályzó rendszer biztosítása. Numerikus módszer segítségével közelítjük meg, melynek a következő a képlete:$$u(t)=K_{I}\cdot\sum e(t),$$ ahol az előbbihez hasonlóan $K_{I}$ konstans.

A derivált tag értéke arányos a hiba változási sebességével. Feladata a hirtelen változások késleltetése, ezáltal egy stabilabb rendszert biztosítva. Ez esetben is közelítéssel oldható meg a probléma:$$u(t)=K_{D}\cdot (e(t) - e(t-1)),$$ ahol szintén a $K_{D}$ konstans.

A PID szabályzó működését a $K_{P}, K_{I}, K_{D}$ tagok finomhangolásával tudjuk befolyásolni. Ezáltal feladatra szabható a szabályzó.  A PID szabályzó implementálása során a nehézség abban rejlik, hogy megfelelően hangoljuk a tagok értékét. Finomhangolás alatt azt értjük, hogy a megfelelő értékek megválasztásával egy működő rendszert hozzunk létre.

A \ref{pidFig} ábrán látható a PID szabályzó tagjainak változása egy teszt esetén. Jól látható az ábrán, hogy a derivált tag ellentétes előjelű az arányos taghoz viszonyítva, ennek köszönhetően a hirtelen változások késleltetve lesznek. Az integrált tag és az arányos tag esetén jól látható, hogy hasonló oszcillációt végeznek.

\begin{figure}[h]
	\centering
	\includegraphics[width=1\linewidth]{images/pid.eps}
	\captionsetup{justification=centering,margin=1.5cm}
	\caption[Egy teszt során kapott PID tagjainak értékeit ábrázolja]
	{Egy teszt során kapott PID tagjainak értékeit ábrázolja. Az x tengelyen jelöljük az iterációk számát, az y tengelyen a PID tagok értékének mértékét.}
	\label{pidFig}
\end{figure}
